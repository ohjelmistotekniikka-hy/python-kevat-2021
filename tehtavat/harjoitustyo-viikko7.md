<!-- TODO -->

# Harjoitustyö, loppupalautus

**Loppupalautuksen deadline sunnuntaina 09.05. klo 23:59. Älä palauta myöhässä, deadline on ehdoton!**

- Jos sinulla on joku erittäin hyvä syy palautuksen myöhästymiseen, ota yhteyttä viimeistään tiistaina niin voit saada lisäaikaa
- Loppupalautuksen oletetaan sisältävän toimivan ohjelman, testien, konfiguraatioiden ja docstring-dokumentoinnin lisäksi myös dokumentaation, eli:
  - Käyttöohjeen
  - Vaatimusmäärittelyn
  - Arkkitehtuurikuvauksen
  - Testausdokumentin

**Päivitä viikolla 2 tehty alustava vaatimusmäärittely vastaamaan ohjelman lopullisen version toiminnallisuutta.**

**Päivitä myös viimeistään tässä vaiheessa Labtooliin projektisi nimi vastaamaan projektin aihetta.**

Lue huolellisesti [arvosteluperusteista](../materiaali/arvosteluperusteet.md) mitä loppupalautuksen oletetaan sisältävän dokumentaation ja ohjelmiston osalta!

Dokumentteihin kannattaa ottaa mallia [referenssisovelluksen](https://github.com/ohjelmistotekniikka-hy/python-todo-app) dokumenteista.

## Harjoitustyön toimivuus

- Koneiden konfiguraatioissa on eroja, ja tällä kurssilla ei riitä että hajoitustyössä tekemäsi sovellus toimii vain omalla koneellasi
- Harjoitustyösi pitää pystyä joka viikko suorittamaan, kääntämään ja testaamaan komentoriviltä käsin laitoksen Linux-koneilla (tai uusimmat päivitykset sisältävällä cubbli-linuxilla), muussa tapauksessa työtä ei tarkasteta ja menetät viikonpalautuksen pisteet.
- Pääset testaamaan ohjelmaasi laitoksen koneella myös kotoa käsin käyttämällä etätyöpöytää https://helpdesk.it.helsinki.fi/ohjeet/tietokone-ja-tulostaminen/tyoasemapalvelu/etakaytettavat-tyopoydat-vdi-ja-vmware tai kirjautumalla ssh:lla palvelimelle melkki.cs.helsinki.fi

## Älä plagioi

Kurssilla seurataan Helsingin yliopiston opintokäytäntöjä. Plagiarismi ja opintovilppi, eli esimerkiksi netissä olevien tai kaverilta saatujen vastausten kopiointi ja niiden palauttaminen omana työnä on kiellettyä. Todettu opintovilppi johtaa kurssisuorituksen hylkäämiseen ja toistuva opintovilppi voi johtaa opinto-oikeuden määräaikaiseen menettämiseen. Lue lisää osoitteessa https://guide.student.helsinki.fi/fi/artikkeli/mita-ovat-vilppi-ja-plagiointi


Mitä plagiointi tarkoittaa harjoitustyön yhteydessä? Idean saa luonnollisesti lainata, mutta koodin suora kopioiminen on kiellettyä poikkeuksena muutaman rivin mittaiset algoritmit. Myös koodin rakenteen suora kopioiminen esim. siten että muuttujien ja funktioiden nimet muutetaan lasketaan plagioinniksi. Esim. kuvia saa toki lainata muualta, mutta näin tehtävessä tulee työn dokumentaatioon tehdä "lähdeviite", eli mainita mistä lainaus on tehty.

Samat plagiaattisäännöt koskevat työn dokumentaatiota, esityisen kiellettyä on copy pasteta referenssisovelluksen dokumentaatiota.